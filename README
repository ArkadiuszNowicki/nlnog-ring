NLNOG RING servers

See /participants.txt for an up to date list of organisations involved.

See /TODO, /WISHLIST and /FAQ for more information. 

Mij is opgevallen dat er tussen de nederlandse network operators aardig wat 'shell toegang' dealtjes zijn,
waarbij vrienden elkaar toegang geven op een server in hun netwerk, zodat de ander makkelijker kan debuggen,
pingen en tracerouten. Er zijn verschillende netwerkproblemen te noemen, waarbij het onontbeerlijk is om
toegang te hebben op machines buiten je netwerk en te zien wat de "buitenwereld" ziet. Bekende voorbeelden
zijn "het werkt vanaf even ip adressen, maar niet van oneven ip adressen, als we via deze route gaan". 

Om het samenwerken makkelijker te maken is het idee ontstaan om enigszins georganiseerd elkaar toegang te
geven. De deal is feitelijk, doneer een shelldoos, en krijg toegang op de rest van de shelldozen in het 
netwerk, vandaar de naam "ring".

Zo kun je snel en makkelijk bijvoorbeeld mtr op 10 machines starten, en hoef je niet te wachten tot iemand
tijd voor je heeft om testen uit te voeren. 

OS & andere absolute musts:
    - Ubuntu 10.04 LTS (64 bit bij voorkeur)
    - 1 IPv4 adres
    - 1 IPv6 adres
    - Ik (Job Snijders) heb minstens root/sudo nodig
                (er word nog nagedacht hoe leden programma's als tcpdump kunnen gebruiken
                zonder te veel rechten nodig te hebben.)

De volgende vereisten zijn enkel indicatief:
    - 1 core/cpu
    - 20 GB ruimte
    - 512 mb ram

DNS:
Maak 2 dns entries aan onder het hoofddomein van je organisatie:    
    - ring01.$Organisatie.$tld IN A $IP_adres_van_machine
    - ring01.$Organisatie.$tld IN AAAA $IPv6_adres_van_machine
Ik zal dan een CNAME maken zoals  "$Organisatie01.ring.nlnog.net" welke verwijst naar
ring01.$Organisatie.$tld, zo zal dns beheer minimaal zijn en kun je als de machine omnummeren zonder de rest
te hoeven inlichten. Als ring01 niet beschikbaar is onder je domein, zal een ander subdomein ook voldoen, 
het doel is dat er geen ip adressen onder ring.nlnog.net komen om mij werk te besparen. 

Beheer:
Er zal centraal iets worden gemaakt om de machine up2date te houden, puppet of een eigen oplossing zijn
momenteel de twee opties. Op deze manier hebben organisaties die bijdragen geen omkijken naar de machine. 
Je hoeft geen speciale packages te installeren. 

Abuse:
Misbruik maken van het vertrouwen dat anderen je geven is absoluut verboden en er geldt een "zero tolerance"
beleid. Dit houdt onder anderen in dat na 1 misbruik poging de toegang permanent zal worden ontzegd tot het
project.  Op alle machines zal tty logging aangezet worden.

Contact:
Er zal een mailinglist opgezet worden om mensen op de hoogte te houden en een plek te bieden voor vragen of
ideeen. Graag het email adres van een aanspreekpunt binnen jullie organisatie aan mij doorgeven. 

Met vriendelijke groeten,

Job Snijders
job@snijders-it.nl
http://snijders-it.nl/pgp/
http://snijders-it.nl/job-snijders-public-ssh-key.txt

